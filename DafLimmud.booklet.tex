\documentclass[14pt, article, extrafontsizes, twopage, a4paper]{memoir}

\settypeblocksize{26cm}{18cm}{*}
\setlrmargins{1.5cm}{*}{*}
\setulmargins{1.5cm}{*}{*}
\setheadfoot{\onelineskip}{\onelineskip}
%\setlength{\topskip}{1.6\topskip}
\checkandfixthelayout
%\sloppybottom
\fixpdflayout

\parskip 0.25em
\parindent 1em

\usepackage{relsize}
\usepackage[all]{nowidow}
\usepackage[dvipsnames]{xcolor}
\usepackage{bidihl}
\usepackage{graphicx}
\usepackage{tikz}
\usepackage{caption}

\usepackage{polyglossia}
\setmainlanguage{hebrew}
\setmainfont{David CLM}
\setotherlanguage{english}
\newfontfamily\englishfont[Script=Latin, Scale=0.9]{Times New Roman}
\tolerance 512
\hyphenation{religious}

\setlength{\footmarkwidth}{1em}
\setlength{\footmarksep}{0em}
\footmarkstyle{#1\hfill}
\rightfootnoterule

\newcommand{\attr}[1]{
  \vspace*{.25\baselineskip}
  {\raggedright\smaller#1


  }
}
\newcommand{\hlc}[2][1,1,0]{{\definecolor{bidihlcolor}{rgb}{#1}\bidihl{#2}}}
\newcommand{\todo}[1]{\hlc{#1}}

\begin{document}
{
  \centering
  \LARGE ליליאן מונטגיו (1873–1963)

  \Large דף לימוד לבבלי ירושלמי 1.2.2024

}

\chapter{קצת על חייה}
  {\larger


ליליאן (לילי) מונטגיו נולדה ב־22.12.1873 למשפחת יהודית בריטית אמידה. אביה, סמואל מונטגיו, היה בנקאי שפעל רבות למען הקהילה היהודית, במיוחד עבור המהגרים שהגיעו מרוסיה ומזרח אירופה במספרים גדולים לקראת סוף המאה ה־19. לימים הוא היה אחד היהודים הראשונים שנבחר כחבר לפרלמנט הבריטי.

כל חייה פעלה לילי למען הקהילה, הן היהודית והן הכללית. היא עבדה כעובדת סוציאלית והקימה חבורה (\textenglish{Club}) שמטרתה הייתה להעשיר את חייהן של נערות יהודיות ממעמד הפועלים מבחינה אינטלקואלית, חברתית ודתית. היא הייתה בין הפעילים למען זכות ההצבעה לנשים בתחילת המאה ה־20. אחרי מלחמת העולם הראשונה היא הייתה בין הנשים הראשונות שנתמנו כמג׳יסטרייט (שופטת קהילתית/שופטת שלום).

ב־1902 היא הייתה בין המקימים של ה־”איחוד הדתי היהודי“ (\textenglish{Jewish Religious Union}). בתחילה הייתה מטרתו לערוך תפילות בשבת אחר הצהרים כתוספת לתפילות הרגילות של בתי הכנסת. לימים הפך האיחוד לתנועת היהדות הליברלית. ב־1926 ייסדה לילי את האיגוד העולמי ליהדות מתקדמת, הקיים עד היום כארגון גג לקהילות ליברליות ורפורמיות בכל העולם.

הספרים הרבים שכתבה לילי כוללים רומנים, ספרים על יהדות, איגרת שבועית לחברי החבורה שלה, וגם ספרים של תפילות לצרכי יהודים בני ימינו.

לילי מעולם לא התחתנה, ורוב חייה חיה עם אחותה מריאן. לילי נפטרה ב־22.1.1963 בגיל 89.

{
  \centering
\includegraphics[width=3.8cm]{lilyolder.png}\\
\textsmaller{לילי מונטגיו}

}
  }
  
\clearpage
\chapter{לילי מספרת על תחילת דרכה}
  {\larger

הילדות שלי הייתה מאוד שמחה. נולדתי למשפחה של עשרה ילדים, שש בנות וארבעה בנים. אני באמצע המשפחה: ארבע אחיות ואח אחד גדולים ממני, ואחות אחת ושלושה אחים צעירים.

הורינו העניקו לנו, דרך דוגמא אישית ולא דרך ציווי, את התובנה שהיהדות האורתודוקסית היא ירושה גדולה ומופלאה, שיש לקיים אותה ביראת כבוד רבה, ואשר תתקיים לעד. למרות אדיקותם הוריי סברו כי היהדות לא קשורה ישירות לבעיות היומיום. את המצוות שלפי דעתם היהדות מושתתת עליהן יש לקיים במלוא הנוקשות, ועצם הציות הוא מעשה דתי שאין למעלה ממנו.

אני זוכרת שהתחלתי לתהות מה התועלת במצוות כאשר מבקשים לקיים אותם כמטרות בפני עצמן בעקבות חוויות קשורות לתפילות של יום הכיפורים[…] הן כל הזמן חזרו על עצמן. אנשים הגיעו בהמוניהם, אבל לא התעניינו בתפילות הארוכות. הם חשבו שנכון להתחיל מוקדם ולהמשיך לזמן שנקבע, אבל הם באמת לא נראו מושפעים מתוכן התפילות. הם התרווחו במקומותיהם בבית הכנסת, נכנסו ויצאו, פטפטו וצחקו על סף בית הכנסת. לקראת הנעילה, נראה שכולם חזרו. המילים היו מאוד מרשימות. התרגשתי מההכרזה המסיימת של אמונה באל אחד, והאמנתי שכל חבריי המתפללים כמוני.
אבל ברגע שנאמרה המילה האחרונה, כולם נהרו החוצה […] יחידי סגולה נשארו לתפילת ערבית. אף אחד לא רצה, אבל היה נכון וראוי לקיים את תפילת ערבית באותה שעה, והחזן היה צריך להישאר ולקיים אותה[…] קראו את המילים במהירות מדהימה, וגם אנחנו רצנו הביתה. \underline{ואז הכל התחיל כרגיל}. \underline{זה} היה החלק שעורר בי תמיהה וגרם לי לחשוב […] איך זה יכול \underline{להיגמר} בצורה כל כך פתאומית? התקרבתי לגיל ההתבגרות והתחלתי לשאול שאלות.

ההזדמנות הראשונה שהייתה לי ליוזמה אמיתית הייתה כשהתחלתי תפילות ילדים בחדר צדדי של בית הכנסת ניו ווסט אנד, כשהייתי בת שבע עשרה־שמונה עשרה. בתחילה הארגון היה מאוד פשוט. ידעתי שיש לי את העידוד והאהדה של רב הקהילה, אבל כשהתחלתי הוא היה בחופשה או חולה. כתבתי לוועד המנהל וסיפרתי להם כמה משעממות היו התפילות הארוכות בעברית בשביל ילדי הקהילה[…] אם הם התפללו בכלל, אמרתי, זה היה שהתפילה תסתיים מהר. ביקשתי, וקיבלתי מיד אישור לקיים תפילות מיוחדות לפני או אחרי התפילה הרגילה.

האהדה העמוקה של אבי אלי, וההנאה שלו מההישגים הקטנים שלי, גרמו לו להיות מרוצה למדי מהצלחתי. נוסח התפילה שהייתה ברובה באנגלית […] נערכה כולה על ידי המתפללים. שיניתי את התפילה משבוע לשבוע, והשיחות לא רשמיות שערכתי במקום דרשות התקבלו באהדה. ההצלחה של התפילות הפשוטות האלה עודדה אותי מאוחר יותר לנסות משהו דומה למבוגרים[…] בדרך זו, אבי חשב שאוכל לעזור לכמה מהחלשים בתוך הקהילה ולהכין אותם לתפילה אמיתית. רק כשהייתי בין מנהיגיה של תנועה פלגנית והכרזתי על אמונתי שהתנ״ך הוא בחלקו אנושי ולא ספר אלוהי לחלוטין, גרמתי לו כאב אמיתי. בשנה שנתיים האחרונות לפני מותו, הרגיש אבי שה”לילצ׳ן“ שלו (כינוי החיבה המיוחד שלו עבורי) נפרדה ממנו בחומה של אי הסכמה שאפילו אהבה גדולה לא הצליחה לשבור. שנינו ידענו שהאהבה הייתה שם כל הזמן, והיום אני מרגיש שהאהדה המבינה שלו הוחזרה אלי. אולי הוא יודע שכל עבודתי, ובמיוחד מפעל החבורה שלי, נועדה לשמור על היהדות כאמונה חיה בקרב הצעירים שלנו.

האמונה של אמי הייתה פשוטה להפליא[…] היא האמינה באמונה שלמה באבהותו של אלוהים, ושאת המצוות הוא קבע לטובת ילדיו, ושיש לציית לו[…] התעכבתי על ההבנה האוהבת של אמי […] כי במהלך ארבעים שנות חיי, מספר עצום של נערות ונשים קראו לי ”אמא“. אני מרגישה שהרבה מכוחי לקבל את אמונם של ”ילדיי“ הגיע אלי בזכות הדוגמא שהייתה לי מאימי שלאורך כל חייה לא הייתה לה הנאה יותר גדולה מזה של שיתוף בתחומי העניין של ילדיה, ושאמונתה באלוהים באה לידי ביטוי בכל פרט ופרט של חייה.

\attr{מתוך \textbf{החבורה שלי ואני}, 1954, ו\textbf{אמונתה של יהודיה}, 1943}

{
  \centering
\vspace*{.5\baselineskip}
\includegraphics[width=5.6cm]{lily19.png}\\
\textsmaller{לילי, בת 19}

}
  }

  \clearpage
\chapter{התרומה הרוחנית של נשים באשר הן נשים}
{\larger
אני מנסה לדון איתכן היום בנושא הכרוך בקושי מיוחד. קודם כול,
סביר מאוד להניח שאתן כפמיניסטיות לא תקבלו
את ההנחות המוקדמות שלי. הרעיון המרכזי שלי מבוסס על התפיסה
שלמרות שעל הנשים לשתף פעולה עם גברים בכל
הפעילויות הפתוחות בפני בני אדם, ולמרות שהן אינן צריכות
להכיר באף מגבלה חוץ ממגבלות פיזיות, ולמרות שמגדר
אינו יכול לפסול אף אחת מלעשות את מה שהיא חשה שמתאים לה, בכל זאת לנשים יש כישורים מסוימים
שונים מאלה של גברים. אמנם,
גם אני פמיניסטית ומאמינה בשוויון מוחלט בין
גברים ונשים בתחום החברתי, הפוליטי, הכלכלי והדתי,
אבל אני חושבת שהאנושות מתעשרת
מהגיוון בין שני המינים. מכאן נובע שנשים חייבות
לפתח את הכישורים המיוחדים שלהן, ושהן חייבות לתרום
לאוצר הרוחני של העולם תרומה שלמה
ככל האפשר. אבל אותה תרומה חייבת להיות בעלת אופי משלה,
ולא להיות חיקוי או העתק של תרומת הגברים.

לגברים ונשים יש יכולת יצירתית משותפת, אבל
גברים מסוגלים לפעול באובייקטיביות רבה יותר מזו של נשים. הנה
דוגמא אחת פשוטה. אבא ואימא רוצים שהילד הקטן שלהם
בן 4 או הילדה הקטנה בת 4 ילמדו להתפלל. הם רוצים
לעורר את היכולת לתפילה. אבא לוקח את הילד
לבית הכנסת בזמן שאין שם תפילה, נושא
אותו ומראה לו את המושב האישי שלו,
וארון הקודש, ומסביר שחמישה חומשי תורה
כלולים בספר הנמצא בארון הקודש.
הוא מנחיל לילד ידע ומעורר בו עניין. השבת
מגיעה והילד או הילדה לובשים את מיטב בגדיהם,
מלווים את אבא לבית הכנסת, ומחזיקים לו את הסידור.
הילד יושב בינו לבין אימא.
מדי פעם אַבָּא מראה לו את המקום בסידור, והוא מפסיק
להתנועע לרגע. הוא שמח ומוכן לחזור
על הניסוי בשבתות הבאות. לאט לאט, לאחר
זמן רב, האווירה של בית הכנסת עושה רושם
על הילד והוא מרגיש את השאיפה להתפלל.
מימוש האפשרות הזו תלוי במידה מרובה
בתגובתו של האבא עצמו לתפילה
ומה יאמר עליה כשישוב הביתה.

לאימא יש שיטה אחרת. היא יכולה לעשות הרבה בזמן שהיא משכיבה את הילדים לישון. אלמנט ההודיה הוא
הכנה טובה לתפילה. היא זוכרת פטריה יפה
שהיא וג׳וני התפעלו ממנה בזמן שטיילו.
כוח הדמיון שלה חזק. ''ג׳וני`` היא
אומרת, ''אתה זוכר את טיול שלנו היום ואת הפטריה ההיא
שראינו, עם פסי הצבע המקסימים, האדום והצהוב,
והרצועות הקטנות של ירוק וחום, ואיך שאמרנו
שהלוואי שיכולנו למצוא פטריה שאפשר לאכול, אבל אז אמרנו
שהיא לא תהיה יפה באותה מידה? האם נודה לאל
על זה שהוא ברא את הפטרייה ההיא?“ ''כן, נודה, אימא`` ''תודה לך
אלוהים שבראת את הפטריה המקסימה ההיא, עם האדום והצהוב,
והרצועות של חום וירוק`` הוסיף ג׳וני, ''ובפעם
הבאה בבקשה תהפוך אותה לפטריה שנוכל לאכול.`` ''אמן``
אומרת אימא. בלילה אחר אימא וג׳וני
מכינים רשימה של האנשים ששניהם אוהבים ומבקשים מאלוהים
לברך אותם. הם מחברים יחד את התפילות ואלה הן
התפילות האישיות שלהם.

אישה יוצרת מעניקה את החוויה הרוחנית שלה של
כאב ושמחה לתפיסות המתקדמות של היהדות.
גבר מנתח ומסנן ושוקל בזמן שהוא
עולה על הר האלוהים ביחד איתה. שמעתי שאומרים שגבר
מטפס צעד אחר צעד עד שהוא מגיע לרמה שהוא מסוגל
להגיע. דרכו הייתה בטוחה אך איטית למדי. הוא מסתכל
מסביב ורואה אישה לצידו. הוא לא ראה אותה
בזמן שהוא טיפס כי היא זינקה מסלע אל סלע והסתכנה.

בדיונים דתיים על מקור הסמכות
ביהדות מתקדמת, תמצא שלגברים יותר אכפת
מסמכות חיצונית מאשר לנשים. גבר אומר: ”יהיה לנו
תוהו ובוהו אלא אם כן בעלי הידע והניסיון יתכנסו
יחד ויקבעו טכסים ספציפיים. האם תפילה ביום ראשון
מובילה לחוסר נאמנות? האם כדאי שתהיה יותר עברית
בליטורגיה שלנו? האם סיוע החזן חיוני או
אפילו רצוי?“ ”טוב, אני לא רואה שזה משנה מה
האנשים הגדולים חושבים“ אומרת האישה. ”אני יודעת שאני לא יכולה להביא
את הקטנים שלי לבית כנסת בכל יום חוץ מיום ראשון. עִברִית
אולי מתאימה לאנשים מסוימים, אבל היא לא מועילה
לאלה שאינם מבינים אותה. אם אני רוצה את השירה המשובחת ביותר,
אני הולכת לאופרה. כשאני בבית כנסת, אני רוצה
לשיר ולהצטרף, ואני יודעת שהילדים שלי גם רוצים. אם הם
יכולים לשיר, אדרבא, ואם הם אינם יכולים, שאחרים
ישירו חזק יותר ויכסו את קולות ילדיי, אבל גם הם
שרים.“ יש אלמנט של פרקטיות בכל
זה, אולי קצת פחות תחושת אחריות, שאיפה
לנחת רוח של הילדים שלה.

לפי דעתי, עלינו הנשים לגשת לשאלת השלום הבינלאומי, מזווית די שונה מזו
שגברים מאמצים. ראשית, אני חושבת שאנחנו צריכות להעלות
את הבעיה מתחום הפוליטיקה אל זירת
הדת, או, כפי שהייתי מאוד מעדיפה, להפעיל
השפעה דתית חזקה על נושא הפוליטיקה. גברים
ונשים מכירים באותה מידה את האומללות ואת
חוסר התוחלת של מלחמה, ואת הייאוש הבא בעקבותיה.
אבל נשים בוודאי מבינות בצורה מלאה יותר את ההשפעה
של מלחמה על חיי הבית. נראה לי שעליהן מוטלת האחריות
להתגבר על תחושת התבוסתנות והתסכול של העולם. נקודת המבט של גברים היא
מציאותית יותר מזו של נשים. החזון שלהם
חסום בשל קיומה של פצצת האטום ואיום
הטוטליטריות. הם נתנו כל כך הרבה למען
החירות, והם רואים את כל צורות העריצות פורחות
ומאיימות יותר ויותר. הם עייפים אבל
נחושים לא להפגין חולשה. לכן הם פונים להכנות למלחמה
כדרך היחידה להבטיח שלום. כאן נמצא
חלקה של האישה. עלינו להצהיר בכל הכוח
העומד לרשותנו שבגלל שהאלוהים קיים, ממשלת השלום
והצדקה חייבת לנצח בעולם. אם אנחנו מאמינות בצורה חד־משמעית
ברשעות המלחמה, עלינו להתרחק ממנה
ולמצוא דרכים אחרות ליישב את המחלוקות בינינו,
עם כל הקושי שבחיפוש. אם ניכשל עכשיו, הציוויליזציה שלנו
תכלה ועימה כל היקר בחיי הבית.
רק במישור הדתי נוכל למצוא
דרך להחזיר את האמונה שלנו באדם ובעצמנו. אנחנו
יכולות לעזור כי אנחנו מחוץ לזירת הלחימה הממשית.
למרות שאנחנו ביחידת המלחמה, השיטות שלנו אינן
מוגבלות לכוח פיזי.

לפני סיום, אבקש מכן לשקול אם
אתן חושבות שאתן יכולות להתנגד לסחף הקיים המתרחק מקידוש חיי הבית. גברים עשויים להתאמץ אפילו יותר
מנשים לשמור על מראה חיצוני, אבל אתן יודעות טוב כמוני
שריקבון משתלט, והגיע הרגע
בשבילכן לקום ולהאיר. על הבמה,
ברומנים ובעיתונים, רעיון הבית המפורק
מתקבל כבלתי נמנע. הילדים מוקרבים
לתחושה הכללית של הבלתי נמנע.
חיי בית שמחים, צנועים וטבעיים נחשבים
יוצאי דופן. נדר הנישואין התרפה.
טקס הנישואין דתי רק בצורתו,
ומשמעותו נשכחה. גברים חושבים
ששלב זה הוא בלתי נמנע, שהקוד החדש של המוסר, או
חוסר מוסר, עלול להתגבר על פי צו הזמן, והעסקים הם הדבר שתופס את תשומת לבם. הישרדותם של החזקים
הוא צו השעה, ואי אפשר לקחת בחשבון אף שיקול אחר
בעוד שמאבק הקיום כה עז. שוב כאן
עלינו להבליט את אמונתנו, ולפני שנוכל לעשות זאת, עלינו להעריך אותה,
כל אחת לעצמה. אם הבית והילדים
הם רכושנו היקר ביותר, אם שבח
הערך שלהם הוא יותר מסתם צורת ביטוי, עלינו
למהר לעבודת הגאולה.

כן, חברים, בתחום החינוך הדתי, בבית,
בעבודה למען שלום וצניעות, עלינו לעבוד עם
נחישות חדשה ואמונה חדשה. התרומה שלנו חיונית. את האומץ שֶׁלָּנוּ
יש להוסיף לזה של הגברים שלנו. עלינו להחזיק
עבורם חלק מהביטחון והתקווה האבודים שלהם. נתנו
להם לאבד הרבה בשל האדישות וחוסר האקטיביות שלנו. עכשיו עלינו
לדעת שאנחנו עומדות לפני האלוהים וחייבות או למות
או להיות מוכנות לשמור את דברו. כל אחת חייבת לומר
בעצמה: ”הִנְנִי שְׁלָחֵנִי.“\footnote{ישעיהו ו ח}

\attr{נאום במרכז חינוך יהודי של שיקגו, 26.11.1948}
}
\clearpage
\chapter{על התפילה}
{\larger

”הוֹי כׇּל צָמֵא לְכוּ לַמַּיִם.“
קריאה זו, הלקוחה מישעיהו פרק נ״ה, היא קריאה לתפילה. חלקכם שואלים: ”למה להתפלל? איזו תועלת יש בזה?“

אני חושבת שיש לנו צורך להתפלל. איננו שלמים ללא מגע עם אלוהים חיים - וזאת המשמעות של תפילה. נוצרנו על ידי הרוח החיה של טוב, אמת, אהבה וצדק, ואנו מבקשים לחזור ולשאוב מהמקור שלנו אנרגיה מחודשת שבאמצעותה נמשיך את חיינו. אם כן אנו מתפללים ל”הגדלת“ כוחנו הרוחני. אנו זקוקים למזון ולפעילות גופנית לנפשותינו, בדיוק כמו שאנו זקוקים לאוכל והתעמלות לגופנו. אנו הוגים את חוק הצדק של אלוהים, והרצון להיות טובים יותר ולפעול טוב יותר ממלא את ליבנו. למה להתפלל? \textbf{ראשית אנחנו מתפללים כדי שנוכל לחיות חיים מלאים יותר}.

כולנו מודעים לחטאים בחיינו המרחיקים אותנו מן האלוהים. אנו מתפללים לכוח להתגבר על הרוע בתוכנו, ולהיות מאוחדים עם אלוהים. כל אחד מאיתנו הוא האחראי הישיר להתנהלות חייו. עלינו להרוס את העוול בעזרת המאמצים שלנו. התודעה שאלוהים הוא אמיתי -- שמשהו מרוחו נמצא בליבנו, באותו זמן שרוחנו בשלמותה מהווה את כוח החיים העליון ביקום – אמונה זו נותנת לנו כוח להתגבר על החטא, כי היא מחזקת את רצוננו ומכוונת אותו לטוב. \textbf{שנית אנו מתפללים, כדי שנתקדם ביושר}.

בזמן שאנו מתפללים, אנו חשים מאוחדים עם כל בן אנוש השואף לטוב; חייו ורווחתו הם חלק מהחיים שלנו. אנו מבינים את צרכיו, כי אנו ממש חולקים אותם, ולכן \textbf{הברכה השלישית שאנו מגלים בתפילה היא אחדות האנושות}.

אבל היינו רוצים לשנות את העולם; היינו רוצים לראות את הסבל, האכזריות והעוולות נמחקות. \textbf{לכן אנו מתפללים להסרת הרוע}, למרות שהוא ממשיך להתקיים ולעתים נראה שהוא מוסיף לגדול. אם כן מה נועיל בתפילתנו?

התועלת נמצאת בכיוון אחר. בתפילה אנו מכירים את הערך והכוח של האישיות האנושית. אנו מתפללים, ואפשרות ההישג נחשפת לנגד עינינו. אנחנו יכולים לבחור בטוב ולדחות את הרע. זו זכותנו האנושית. אותה פריבילגיה שייכת לגברים ולנשים הנמצאים בעמדות כוח ואחריות גדולות. לא היינו מוותרים על החירות האנושית האישית. \textbf{כאשר אנו מתפללים אנו מדגימים את הקשר בין אמונה ומעשה}.

החירות היא חלק מהמורשת האנושית. התפילה חשפה את כוחו של האדם ליצור עולם טוב יותר באמצעות ציות ונאמנות לחוקי אלוהים. \textbf{מוטל עלינו} לעזור בהקמת מלכותו. אסור לנו לבקש מאלוהים לעשות זאת עבורנו ובזה לוותר על עצמאותנו האנושית. הוא מציע לנו את הכוח לשתף איתו פעולה. קוּמִי אוֹרִי!\footnote{ישעיהו ס א}

אנו אוהבים להתפלל עבור היקרים לנו. לעתים אנו מתפללים, והאסון שאנו רוצים למנוע מתרחש כאילו לא התפללנו כלל. מדוע אם כן, אנו שואלים, אלוהים אינו שומע? אני מאמינה שאלוהים \textbf {כן} שומע, וטוב לנו לחשוב על היקרים לנו כאשר אנו בוחנים את מציאותו של אלוהים בתפילה. הבה נחפש מתוך התגלותו דרכים להגביר את חוכמתנו ואת כוח האהבה שלנו. אולי נאבד חלק מהאנוכיות שלנו ומהיכולת שלנו להכאיב. אבל כשדברים אינם מתנהלים כשורה עבור אהובינו, עלינו לזכור את גבולות הראייה שלנו, וכי מה שנראה לנו רע עשוי בסופו של דבר להיות טוב. \textbf{באמצעות התפילה אנו לומדים לבטוח באהבת האל העליונה, וכי הוא פועל רק באמצעות אהבה}.

החיים מתוקים לכולכם. למרות החלקים העצובים והקודרים בהם, יש לכם הכוח ללמוד ולאהוב. אתם יכולים לראות קצת יופי בעולם, אם כי בהבלחות מועטות ונדירות. לפעמים אפשר לראות את פלאי הטבע ולשמוע מוזיקה מופלאה. לרובכם יש ביטחון של חיי בית והאמון של אלה שאוהבים אתכם. משום שאתם צעירים, אתם יכולים לחוות את הנאות הגוף והנפש. אתם מרגישים אסירי תודה לחיים. \textbf{בתפילה אתם יכולים להודות}.

תרשו לי להפציר בכם להתפלל כל יום -- להרגיש במודע בנוכחות האלוהים. אם ספקות תוקפים אתכם, התמודדו איתם והיאבקו בהם. אני מאמינה כי בסופו של דבר הם יחזקו את אמונתכם. אל תוותרו על התפילה כי קשה להתפלל. למדו ליצור את האווירה הנכונה לתפילה, אווירה של יראה וענווה. לפני שאתם מתפללים, נקו את לבכם מאנוכיות וחוסר כנות, ואת מוחכם ממחשבות טמאות. אז השליכו את עצמכם אל ”זרועות עולם“\footnote{דברים לג כב} של האלוהים, ובעמקי לבבכם תשמעו את דברו. ”דַּבֵּר י״י כִּי שֹׁמֵעַ עַבְדֶּךָ.“\footnote{שמואל א ג ט} אני מתחננת בפניכם: אל תעכבו את התפילה עד שתהיו חלשים ועייפים מדי, בשל חוסר בתזונה רוחנית, להתפלל בכלל. \textbf{התפללו עכשיו}! מחר עלול להיות מאוחר מדי.

\attr{איגרת לחבורה מס׳ 5, מרץ 1939}
}
\chapter{על יהדות בחבורה}
{\larger

היו לנו חילוקי דעות רבים בנושא מחללי שבת. [מיס הריס]\footnote{\textenglish{Emily Harris (1844–1900)}, סופרת ועובדת סוציאלית, מייסדת החבורה יחד עם לילי.} לא חשבה שצריך לקבל אותם לחבורה. בהיותי צעירה יותר, הבנתי טוב יותר את הלחץ הכלכלי של התקופה שמנע ממי שרצה לחיות חיים עצמאיים אפשרות לשמור שבת על כל פרטיה ודקדוקיה. הושפעתי מהמסר של היהדות הליברלית, והאמנתי שאם נעבוד את אלוהינו שהוא האב של כל בני האדם, עלינו לתרגם את דברו לפי נסיבות החיים המשתנות. חשוב מעל הכול שנבקש מכל מי שנמצאים תחת השפעתנו לגלות את דבר אלוהים, ולנסות לחיות על פי דברו בחיי העבודה שלהם. אם הם חיו באמת לפי דברו, הם יכלו לעבוד אותו כל היום, בכל מה שהם עשו, ולא רק בתפילות שבת. יתר על כן, הם יכלו לקדש כל יום דרך תפילה, ובשבת עצמה יכלו להתפלל בשעות הפנויות שלהם. בהקשר הזה, קראתי קריאה נמרצת לשמירת ערב שבת בבית. מבחינתי, שמירת השבת הייתה קשורה קשר הדוק לכמה מהחוויות האישיות השמחות ביותר עבורי בחיי הבית. לנו הילדים היו תפילות ערב שבת שהתפללנו עם אמא שלנו. ערכנו את ההתכנסויות המשפחתיות שלנו בערב שבת שהתחילו עם קידוש על היין המאחה והלחם המזין, והחשוב מכל, כל ילד בתורו קיבל ברכה. שני ההורים בירכו כל ילד, הניחו את ידיהם על ראשו של הילד ואמרו את הברכה בעברית. המנהג הזה השאיר עליי רושם עמוק. בלילות שישי שמחנו להיות ביחד. כשכמה מאחיותיי ואחיי התחתנו, הם חזרו עם בעליהם או נשותיהם לחגוג את השבת בבית, ובהמשך הצטרפו אלינו ילדי המשפחה, והערב המשפחתי נעשה מענג יותר ויותר. חיינו היו שקועים כל כך בפעילויות מגוונות, עד שהשבת נתנה לנו הזדמנות ייחודית לשמר את הלהבה של אהבה ואכפתיות בינינו. גם לאחר שהורינו היקרים הלכו לעולמם, נשאר המנהג של ערבי שבת בבית עם התכנסויות משפחתיות ותפילות משפחתיות, והוא נשמר על ידי אחותנו הבכורה, גברת פרנקלין\footnote{\textenglish{Henrietta Franklin} (1866–1964), אחותה של לילי, היתה מחנכת, מייסדת בית ספר לחינוך ביתי ופעילה למען זכות ההצבעה לנשים.}, שנתנה לנו את ההזדמנות לקיים מפגשים אלו בביתה. צעירים מספרים לנו היום כי פעילויות חשובות מתרחשות לעתים קרובות בליל שישי, ואי אפשר לוותר עליהן. מבחינתי, מכיוון שהערכתי מאוד את חיי המשפחה המקודשים, מעולם לא הייתה בעיה. פשוט נשארנו בבית בלילות שישי, ואף פעם לא עלתה על לבנו שום אפשרות אחרת. החיים הסתדרו סביב המנהג הקבוע הזה כפי שמי הים זורמים סביב סלע הניצב בעוצמה שאי אפשר לכבוש. הוא שם, ואף אחד לא יזיז אותו.

לפני הקמת הקהילה היהודית הליברלית של מערב־מרכז לונדון, צעדו חלק מחברי החבורה (\textenglish{Club}) המסורים שלנו עד שכונת נוטינג היל בימים נוראים כדי לאפשר לי לערוך תפילה בת ארבע שעות באולם ליד בית הכנסת שבו התפללתי במשך כמה שנים. בשבת אחר הצהריים, הלכתי עם אחותי האהובה למועדון החבורה ברחוב דין, וקיימנו את תפילות מנחה של שבת, בהשתתפות אנשים רבים. לפני שהצלחתי להתחיל את התפילות האלה הייתי צריכה להתגבר על קשיים גדולים בבית, בשל המחשבה שזה עלול לעלות לי במאמץ גדול מדי אחרי שבוע כבד של עבודה. אבל האמנתי באמונה חזקה אז, כמו שאני מאמינה היום, בכוח התפילה, והייתי משוכנעת שאי הגעה לתפילה נובע משעמום שמעוררת התפילה המסורתית. שנה או שנתיים של חיי עבודה במפעל כנראה מחקו את מעט הידע בעברית שרוב הבנות שלנו רכשו בילדותן. הן לא יכלו להבין את התפילה המסורתית והיא שיעממה אותן לגמרי. יתרה מכך, הן לא היו רגילות לקחת חלק כל שהוא בתפילה, ולא מצאו בנוסח התפילה ובדבר תורה שום דבר שהיה קשור לחיי היום־יום. התפילות שלנו היו משהו אחר. הן היו באנגלית ושירה ביחד הוסיפה להן אור. נעשה שימוש רק בתפילות כאלה שהייתה להן משמעות עבור יהודים ויהודיות מודרניים בנסיבות חייהם בפועל. הדרשות עסקו בנושאים חיוניים. בסופו של דבר, נוסדה הקהילה היהודית הליברלית מערב־מרכז, וגברים וגם נערות השתתפו וישבו ביחד, שלא כמו בבתי הכנסת האורתודוכסיים שבהם הייתה ישיבה נפרדת. תפילות ילדים נערכו גם במשך כמה שנים ומשכו רבים. בהמשך הוזמנו הילדים לבוא עם הוריהם ונערכה שיחה מיוחדת בשבילם בחדר נפרד.

בשנים הראשונות נמנענו מלהשתמש בכלי נגינה מכיוון שחששנו להרחיק את המתפללים המעטים שהיו אורתודוכסים באמת ובתמים. להפתעתי, לא מצאתי התנגדות כשעשינו את השינוי. כפי שקורה לעתים קרובות, דתיים באמת מתנגדים רק לעתים רחוקות לרפורמה, גם אם הם עצמם אינם רוצים אותה או מעריכים אותה. חברינו האורתודוכסים אמרו בהזדמנות זו: ”אולי המוזיקה עשויה להביא כמה אנשים שאחרת לא היו מגיעים לתפילה“. רק הפסאודו־אורתודוכסים מסבכים את נשמתם בדקדוקי עניות, ובאים עלינו בטענות כאשר אנחנו מייצרים תפילה יפה ככל האפשר[…]

לאורך ההיסטוריה של החבורה שלנו, שיחות על דת, כמו גם מעשה התפילה ביחד, היו מאפיינים בחיי החבורה. תמיד התפללנו יחד בחופשות של החבורה, ובאמצעות ההתפעלות מהיופי של הטבע הובלנו את החברות לשבח את בורא העולם. הרגשנו את האחדות הנובעת מטקס קבלת שבת הנערכת באווירה משפחתית. קיימנו תפילות תחת כיפת השמים והרגשנו את האמת של מזמור מ״ב, שכן בתוך אווירת החופשה חווינו בקלות את הערגה שלנו לאלוהים ”כְּאַיָּל תַּעֲרֹג עַל אֲפִיקֵי מָיִם“. כמה מחזורים של חברות החבורה שבו הביתה מהחופשות שלהם באכסניית גרין ליידי, בעיר ליטלהאמפטון, עם זיכרונות של ”שיחות מתחת לעץ“ שנערכו מדי ערב למי שהיה חשוב להם לבוא ולא להאזין לקונצרטים בטיילת. בדיונים אלה, כמו גם בפגישות שהובילו אנשים בתוך החבורה, עודדו שאילת שאלות כֵנה ביותר. הייתה לנו הזדמנות להסיר אמונות טפלות מוזרות וללמד את היסודות של יהדות חיה. שוב ושוב נחרדנו מסולם הערכים השגוי בקרב הצעירות שלנו, ומהפסילות השפלות על בסיס מגדר שהבנות עוד האמינו בהן. בגלל הכבוד שרחשנו לעדיקות אבותינו, חשבנו בזהירות רבה מאוד לפני שניסינו להחליש את נאמנותן הבלתי מעורערת של הצעירות שלנו למנהגים עתיקים. ידענו שהן שילמו מס שפתיים בלבד, אבל לא רצינו לכבות את הפשתה הכהה. עם זאת, לא יכולנו לתמוך עוד במדיניות של סחף בלבד, כי הסחף הזה עלול להפוך בקלות לסחף אל החומרנות. אנו מאמינים שפעלנו לטובת היהדות כשסייענו לצעירים ולצעירות שלנו להשתמש במוחם בחיפוש אחר אלוהים.

בשנים האחרונות כתבתי מכתב חודשי בנושא דת לחברי החבורה, והזמנתי אותם לשוחח איתי על הבעיות האישיות שלהם. אני מאמינה שהחיים הדתיים שלנו יתחזקו באמת כאשר נשכנע את הצעירים שלנו שמוטלת עליהם החובה לגלות את האלוהים מחדש – כל אחד ואחת בעצמו ובעצמה. האלוהים גדול דיו כדי להיכנס לכל נשמה, אבל עלינו להתכונן אליו ולהתרגש לקראת בואו.

אבותינו סיפרו לנו על חוויותיהם ומסרו לנו את החוויות הללו. אבל הדת שלנו מתה אם אנחנו עובדים רק בעבודה שבלב של אבותינו. עלינו להדליק את האורות שלנו. אנו מאמינים שהאמת של היהדות מכסה את כל החיים, אבל היא כוח מתחדש, כמו החיים עצמם, וכדי שהיהדות תתאים לכל דור של מאמינים היא אינה יכולה להישאר ללא שינוי. דרך החבורה שלנו עלינו לנסות תמיד לעודד אמונה ולהתעניין במושגים שלה ובהיסטוריה שלה. אבל מעל לכל, עלינו להטמיע את רעיון האל עד כמה שהשכל המוגבל שלנו מאפשר. אלוהים חייב להיות נוכח מאוד עבורנו כדי שנוכל לחיות תחת הדרכתו, לעבוד עבורו ואיתו, ולסמוך על כך שהקרבה הזו היא לנצח. עם אמונה כזאת, גם כי נלך בגיא צלמות לא נירא רע.

\attr{מתוך: \textbf{החבורה שלי ואני}, 1954}

}
\pagebreak
\chapter{תפילה והודאה לרגל לידת בן}
\parskip 0.75em
\parindent 0em


אָהַבְתִּי כִּי־יִשְׁמַע יְיָ אֶת־קוֹלִי תַּחֲנוּנָי׃\\
כִּי־הִטָּה אׇזְנוֹ לִי וּבְיָמַי אֶקְרָא׃\\
אֲפָפוּנִי חֶבְלֵי־מָוֶת וּמְצָרֵי שְׁאוֹל מְצָאוּנִי צָרָה וְיָגוֹן אֶמְצָא׃\\
וּבְשֵׁם־יְיָ אֶקְרָא אָנָּה יְיָ מַלְּטָה נַפְשִׁי׃\\
חַנּוּן יְיָ וְצַדִּיק וֵאלֹהֵינוּ מְרַחֵם׃\\
שֹׁמֵר פְּתָאיִם יְיָ דַּלֹּתִי וְלִי יְהוֹשִׁיעַ׃\\
שׁוּבִי נַפְשִׁי לִמְנוּחָיְכִי כִּי־יְיָ גָּמַל עָלָיְכִי׃\\
כִּי חִלַּצְתָּ נַפְשִׁי מִמָּוֶת אֶת־עֵינִי מִן־דִּמְעָה אֶת־רַגְלִי מִדֶּחִי׃
\textsmaller{מתוך תהלים קטז}

{\larger
בָּרוּךְ אַתָּה יְיָ אֱלֹהֵינוּ מֶלֶךְ הַעוֹלָם הַגּוֹמֵל חֲסָדִים טוֹבִים לבָנָיו׃

בָּרוּךְ אַתָּה יְיָ אֱלֹהֵינוּ מֶלֶךְ הַעוֹלָם שֶׁהֶחֱיָנוּ וְקִיְּמָנוּ וְהִגִּיעָנוּ לַזְּמַן הַזֶּה׃
}

הִנֵּה נַחֲלַת יְיָ בָּנִים שָׂכָר פְּרִי הַבָּטֶן׃
\textsmaller{תהלים קכז ג}

אֵין־קָדוֹשׁ כַּייָ כִּי אֵין בִּלְתֶּךָ וְאֵין צוּר כֵּאלֹהֵינוּ׃
\textsmaller{שמואל א ב ב}

\textsmaller{האם תאמר:}\\
אֱלֹהַי,
אֲנִי פּוֹנָה אֵלֶיךָ וּמוֹדָה מִקֶּרֶב לִבִּי,
עַל הַתְּשׁוּעָה שֶׁעָשִׂיתָ לִי.
בְּעֶזְרָתְךָ עָבַרְתִּי תְּקוּפָה שֶׁל מִבְחָן קָשֶׁה,
דֶּרֶךְ כְּאֵב וְחוּלְשָׁה, וְעָמַדְתִּי אֵיתָנָה.
אַתָּה שׁוֹמְרֵנוּ.
הֶעֱשַׁרְתָּ אֶת חַיֵּינוּ בְּמַתָּנוֹת רַבּוֹת.
בַּעֲנָוָה רָאִינוּ אֶת טוּבְךָ בַּיְּלָדִים שֶׁנָּתַתָּ
וּמוֹדִים בְּכָל לִבֵּנוּ.
וַאֲנִי מְבַקֶּשֶׁת מִמְּךָ, אֱלֹהַי,
לַעֲזוֹר לִי וּלְאִישִׁי
לִהְיוֹת רְאוּיִים לַבְּרָכָה
שֶׁנָּתַתָּ לָנוּ בַּיֶּלֶד הַזֶּה,
וּלְהַבִּיעַ אֶת תּוֹדָתֵנוּ אֵלֶיךָ
בְּמַאֲמָצִים בִּלְתִּי נִלְאִים לְהוֹבִיל אוֹתוֹ
בְּדֶרֶךְ שֶׁל יוֹשֶׁר וּקְדוּשָׁה.
לַמְּדֵנוּ לְהוֹבִיל אוֹתוֹ וּלְהוֹרוֹת לוֹ
כַּךְ שֶׁיִּגְדַּל לִהְיוֹת נֶאֱמָן לְדַת הַיְּהוּדִית 
וְחָבֵר רָאוּי בִּקְהִילַּת יִשְׂרָאֵל.

\textsmaller{הרב יאמר:}\\
אֱלֹהֵינוּ, אָבִינוּ,
אָנוּ מְבַקְּשִׁים אֶת אַהֲבָתְךָ הָאַבָּהִית לַיֶּלֶד הַזֶּה.
יְהִי רָצוֹן שֶׁיִּלְמַד עוֹד וָעוֹד,
כְּכָל שֶׁהוּא יִהְיֶה מְסֻגָּל לָדַעַת,
שֶׁאַתָּה תָמִיד קָרוֹב אֵלָיו,
וְהוּא גָדֵל בְּאוֹר פָּנֶיךָ כְּבַשֶּׁמֶשׁ,
וְשֶׁיַּרְגִּישׁ אוֹתוֹ כָּל יְמֵי חַיָּיו.
פְּקַח אֶת עֵינָיו לִרְאוֹת אֶת הַיּוֹפִי וְהַפֶּלֶא שֶׁל הָעוֹלָם סְבִיבוֹ,
כְּדֵי שֶׁיִּהְיֶה בְּלִבּוֹ מַעְיָין נוֹבֵעַ וְרַעֲנָן.
תֵּן לוֹ גָּם לִלְמוֹד לֶאֱהוֹב אֶת הַטּוֹב בַּגְּבָרִים וּבַנָּשִׁים.
אֵין אָנוּ מְבַקְּשִׁים שֵׁיִּשָּׁמֵר מִן הַנִּסְיוֹנוֹת וּמִן הַצָּרוֹת
שֶׁאֵין אָדָם בָּאָרֶץ חוֹפְשִׁי מֵהֶם.
אֲבָל אָנוּ מְבַקְּשִׁים בַּעֲנָוָה שֶׁיִּהְיֶה לוֹ כֹּחַ שֶׁיִּגְדַּל עִם הַשָּׁנִים,
וְאוֹמֶץ לַעֲמוֹד לִפְנֵי כָל רוֹעַ וּלְהַשְׁקִיטוֹ.
יוֹתֵר מִכֹּל, תֵּן לוֹ לֵב אוֹהֵב כְּדֵי שֶׁיִּחְיֶה לַעֲשׂוֹת רְצוֹנְךָ בְּנֶאֱמָנוּת.
תָּבִיא אֶת הַיֶּלֶד שֶׁיּקָרֵא שְׁמוֹ \textsmaller{פְּלוֹנִי בֶּן פְּלוֹנִי}
לִידֵי יוֹשֶׁר וָדַעַת,
וְיִהְיֶה בְּרָכָה,
וּבָרֵךְ אוֹתוֹ בְּחַיִּים אֲרוּכִּים.

{\centering\larger[2]
  פרשת שמע

 ברכת כהנים

}


\end{document}
